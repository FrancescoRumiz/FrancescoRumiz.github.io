<html>
<head>
<title>Progetto di Reti</title>
<meta name="author" content="Francesco Rumiz">
<link rel="stylesheet" href="style.css">
</head>

<body style="background-color: lightgoldenrodyellow;">

	<script src="https://www.gdprset.it/widget/gdpr-it-1.js" type="text/javascript"></script>

	<p>
		<h1 class="titoloImportante">Magnus Carlsen</h1>

		<p>
			<h2 style="color: purple; font-family: verdana; font-size: 25px; margin-left: 120px;"> <a name="indice"> Indice: </a> </h2>

			<ul style="color: purple; font-family: verdana; font-size: 20px; margin-left: 120px;">

				<li><a href="#Biografia">Biografia</a></li>
				<li><a href="#Stile">Stile</a></li>
				<li><a href="page2.html" target="_blank">Carriera</li>
				<li><a href="page3.html" target="_blank">Attivita' non scacchistiche</a></li>

			</ul>
		</p>

		<center>
		<img class= "immagini" src="Magnus-Carlsen1.jpg">
		</center>
		<br>

		<h2 class="titoloMenoImportante" style="color: darkorange;"><a name="Biografia">Biografia di Magnus Carlsen</a></h2>

		<p class="paragrafi">
			Sven Magnus Øen Carlsen (Tønsberg, 30 novembre 1990) è uno scacchista norvegese, campione del mondo in carica dal 2013.
			È diventato grande maestro nel 2004, all'età di 13 anni, 4 mesi e 27 giorni, all'epoca il secondo e al 2022 l'ottavo più giovane scacchista della storia ad aver ottenuto tale titolo. È stato definito «il Mozart degli scacchi» per il precocissimo talento e per l'apparente naturalezza con cui raggiunge i suoi alti risultati.
			Ha conquistato il titolo mondiale assoluto nel 2013 nella sfida contro Viswanathan Anand (6½ - 3½), per poi difenderlo con successo quattro volte: nuovamente contro Anand nel 2014 (6½ - 4½), nel 2016 contro Sergej Karjakin (9 - 7 dopo gli spareggi rapid), nel 2018 contro Fabiano Caruana (9 - 6 dopo gli spareggi rapid) e nel 2021 contro Jan Nepomnjaščij (7½ - 3½). Ha vinto le ultime 5 edizioni (dal 2009 al 2013) dell'Oscar degli scacchi, assegnato dalla rivista di settore russa 64. Tra i record scacchistici detiene quello del maggior numero di partite a cadenza classica disputate consecutivamente senza mai essere battuto, ovvero 125 (di cui 42 vittorie e 83 patte), ottenuto tra l'agosto del 2018 (sconfitto a Biel da Şəhriyar Məmmədyarov) e l'ottobre del 2020 (sconfitto durante il Norway Chess da Jan-Krzysztof Duda). Ha ottenuto inoltre il titolo di campione del mondo per 13 volte, fra le tre modalità di gioco ufficiali previste dalla FIDE, per ognuna delle quali ha toccato il punteggio Elo più alto di sempre, ed è l'unico a essere stato campione del mondo di tutte contemporaneamente (cosiddetta "Triple Crown"), risultato conseguito due volte, nel 2014 e nel 2019. È pertanto considerato uno dei migliori scacchisti di tutti i tempi.
		</p>

		<p><center>
			<img class="immagini" src="https://cdn.chess24.com/CCG1h9PEQoO1DUsY3xMFmg/original/magnus-carlsen-champion-wijk.jpg">
		</p></center>

		<div class="link"><a href="#indice" >Vai a indice</a><br></div>
		<br>

		<h2 class="titoloMenoImportante" style="color: darkorange;"><a name="Stile">Stile di Carlson</a></h2>

		<p class="paragrafi">
			
			Nei primi anni di carriera aveva uno stile improntato all'attacco, al punto da essere accostato (2006) a quello di Michail Tal', caratterizzato da «un'impavida prontezza nel cedere materiale in cambio di attività». Successivamente si è orientato verso uno stile più posizionale: in un'intervista (2009) con il già campione del mondo Garri Kasparov si è parlato delle sue sessioni di allenamento con Carlsen, nella quale il campione russo ha affermato che lo stile di Carlsen è molto differente dal suo e ricorda più quello di Anatolij Karpov, di José Raúl Capablanca o di Vasilij Smyslov, avendo come punto di forza una grande abilità innata nel valutare la posizione, definendolo in un'altra occasione, nel 2019, «una combinazione letale tra Bobby Fischer e Anatoly Karpov».
			Nel 2008 il già Campione del Mondo Vladimir Kramnik ha dichiarato di considerarlo, in potenza, per gli scacchi quello che Roger Federer era per il tennis, dichiarando che «raramente si vede una tale combinazione di classe, carattere, un carattere molto sportivo, alta concentrazione, un fantastico sistema nervoso, per quanto riguarda gli scacchi». Del Carlsen quindicenne, lo stesso ha dichiarato riguardo alla comprensione posizionale del gioco che a quell'età né quella di Kasparov né quella di Karpov erano al livello di quella del norvegese.
			Ha un vasto repertorio d'apertura, predilige, con la scelta di varianti minori relativamente meno note, il raggiungimento di posizioni prive di vantaggi immediati ma in grado di creare al suo avversario problemi di difficile soluzione, punta più al piano strategico che alla risoluzione tattica, contando sulla sua migliore preparazione e comprensione posizionale, benché dal 2019 abbia utilizzato con ottimi risultati spesso anche varianti mainstream che portano ad attacchi definiti «spietati», fatto che è stato definito una «trasformazione», mentre riferendosi al suo gioco nel corso dell'anno Anish Giri lo ha definito «un altro giocatore», dichiarando che queste aggiunte al suo già vasto repertorio rendono Carlsen uno dei giocatori più preparati al mondo.
			Le aperture da lui giocate portano generalmente a un mediogioco ove è in grado, quando non ottiene un vantaggio concreto, di condurre la partita mantenendo una pressione costante sull'avversario. Ha definito questa fase della partita «la mia preferita», poiché diversamente dall'apertura (condizionata dall'influenza dei motori scacchistici) e dal finale (nei quali le tablebase sono in grado di fornire una soluzione esatta) vi si possono giocare scacchi «puri».
			È un eccellente finalista, al punto di essere stato definito come il possibile migliore di tutti i tempi: con l'iniziativa gioca spesso ben oltre il normale momento in cui molti altri grandi maestri offrirebbero patta, sino a che esiste una pur minima possibilità di vittoria. Tale abilità nei finali gli permette anche di salvare posizioni inferiori, sfruttando le sue grandi capacità difensive.
			Nelle partite che durano più a lungo della norma può contare sulla sua grande resistenza psicofisica: il Campione del mondo FIDE 2005-2006 Veselin Topalov lo ha definito «molto robusto fisicamente», aggiungendo che «dopo la settima ora di gioco il suo cervello lavora in pratica allo stesso livello della seconda». Carlsen ha da parte sua dichiarato che le sue sessioni di allenamento prevedono sia esercizi fisici sia mentali.

		</p>

		<div class="link"><a href="#indice" >Vai a indice</a><br></div>

	</p>

	<br><br><br><br><br><br><br><br><br><br><br><br><br><br><br><br><br>

</body>
</html>